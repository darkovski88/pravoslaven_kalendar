{
  "id": "denovi-2027-05-31",
  "date": "2027-05-31",
  "sourceUrl": "https://denovi.mk/20270531.html",
  "oldDate": {
    "day": "18",
    "month": "Мај",
    "label": "18 мај (по стар стил)"
  },
  "newDate": {
    "day": "31",
    "month": "Мај"
  },
  "notice": "Понеделник. Не се пости.",
  "fasting": {
    "isFastDay": false,
    "label": "Без месо"
  },
  "title": "Светиот маченик Теодот и седумте девојки маченички: Текуса, Александра, Клавдија, Фаина, Ефрасија, Матрона и Јулија.",
  "name": "Маченик Теодот Анкирски и седум маченички: Александра, Текуса, Клавдија, Фаина, Евфрасија, Матрона и Јулија (303)",
  "description": "Теодот беше оженет и беше крчмар во Анкара во времето на Диоклецијан. Иако беше оженет, живееше според словото апостолско: оние што имаат жени ќе бидат како да ги немаат (1Кор. 7, 29). А крчмарот сметаше дека би можел, без некој да се посомнева, колку што може подобро да им помага на христијаните. Неговата крчма им беше засолниште на гонетите верници. Теодот тајно им испраќаше помош на разбеганите бегалци по планините и тајно ги прибираше телата на загинатите и ги погребуваше. Во тоа време беа изведени на суд и мачени за Христа седум девојки: беа мачени, исмеани и најпосле удавени во езерото. Едната од нив, света Текуса, му се јави во сон на Теодот и му рече да ги извади нивните тела од езерото и да ги закопа. Ноќе, во темница, појде Теодот со еден другар да ја исполни волјата на маченичката и воден од Ангел Божји успеа и ги најде сите седум тела и ги погреба. Но, оној другарот го издаде кај судијата и судијата го стави на тешки маки. Сите маки Теодот ги трпеше како во туѓо тело, бидејќи умот му беше вдлабочен во Господа. Кога целото тело му го претвори во рани и забите му ги раздроби со камења, мачителот нареди да го убијат со меч. А кога го изведоа на губилиште, многумина христијани плачеа по него, но светиот Теодот им велеше: „Не плачете по мене, браќа, туку прославете Го нашиот Господ Исус Христос, Кој ми помогна да го завршам подвигот и да го победам непријателот“. Го рече тоа и ја положи главата на трупецот под меч и му ја отсекоа, во 303 година. Телото на маченикот беше чесно погребано од некој свештеник, на една височинка надвор од градот.",
  "celebrationReason": "Теодот беше оженет и беше крчмар во Анкара во времето на Диоклецијан. Иако беше оженет, живееше според словото апостолско: оние што имаат жени ќе бидат како да ги немаат (1Кор. 7, 29). А крчмарот сметаше дека би можел, без некој да се посомнева, колку што може подобро да им помага на христијаните. Неговата крчма им беше засолниште на гонетите верници. Теодот тајно им испраќаше помош на разбеганите бегалци по планините и тајно ги прибираше телата на загинатите и ги погребуваше. Во тоа време беа изведени на суд и мачени за Христа седум девојки: беа мачени, исмеани и најпосле удавени во езерото. Едната од нив, света Текуса, му се јави во сон на Теодот и му рече да ги извади нивните тела од езерото и да ги закопа. Ноќе, во темница, појде Теодот со еден другар да ја исполни волјата на маченичката и воден од Ангел Божји успеа и ги најде сите седум тела и ги погреба. Но, оној другарот го издаде кај судијата и судијата го стави на тешки маки. Сите маки Теодот ги трпеше како во туѓо тело, бидејќи умот му беше вдлабочен во Господа. Кога целото тело му го претвори во рани и забите му ги раздроби со камења, мачителот нареди да го убијат со меч. А кога го изведоа на губилиште, многумина христијани плачеа по него, но светиот Теодот им велеше: „Не плачете по мене, браќа, туку прославете Го нашиот Господ Исус Христос, Кој ми помогна да го завршам подвигот и да го победам непријателот“. Го рече тоа и ја положи главата на трупецот под меч и му ја отсекоа, во 303 година. Телото на маченикот беше чесно погребано од некој свештеник, на една височинка надвор од градот.",
  "thumbnail": "./images/87ad2242ea108edf-full.jpg",
  "image": "./images/87ad2242ea108edf-full.jpg",
  "saints": [
    {
      "name": "Маченик Теодот Анкирски и седум маченички: Александра, Текуса, Клавдија, Фаина, Евфрасија, Матрона и Јулија (303)",
      "detailUrl": "https://denovi.mk/maj/31-050.html",
      "thumbnailUrl": "https://denovi.mk/synaxarion/maj/31-050-tn.jpg"
    },
    {
      "name": "Маченици Ираклиј, Павлин и Венедим",
      "detailUrl": "https://denovi.mk/maj/31-053.html",
      "thumbnailUrl": "https://denovi.mk/synaxarion/maj/31-053-tn.jpg"
    },
    {
      "name": "• Маченици Петар, Дионисиј, Андреј, Павел, Христина (249-251)",
      "detailUrl": "https://denovi.mk/maj/31-052.html",
      "thumbnailUrl": ""
    },
    {
      "name": "• Маченици Симеон, Исаак и Вахтисиј (IV)",
      "detailUrl": "",
      "thumbnailUrl": ""
    },
    {
      "name": "• Маченици Давид и Таричана (693) (Грузија)",
      "detailUrl": "",
      "thumbnailUrl": ""
    },
    {
      "name": "• Маченик Евфрасиј Никејски",
      "detailUrl": "",
      "thumbnailUrl": ""
    },
    {
      "name": "• Свети Макариј Сибирски",
      "detailUrl": "",
      "thumbnailUrl": ""
    },
    {
      "name": "• Свети Стефан Нов, патријарх Константинополски",
      "detailUrl": "",
      "thumbnailUrl": ""
    },
    {
      "name": "• Свештеномаченик Теодор, папа Римски",
      "detailUrl": "",
      "thumbnailUrl": ""
    },
    {
      "name": "• Свети Анастас Лукадски",
      "detailUrl": "",
      "thumbnailUrl": ""
    },
    {
      "name": "• Преподобен Мартинијан Ареовинтски",
      "detailUrl": "",
      "thumbnailUrl": ""
    }
  ],
  "attribution": "Content and images sourced from denovi.mk"
}