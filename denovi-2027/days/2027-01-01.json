{
  "id": "denovi-2027-01-01",
  "date": "2027-01-01",
  "sourceUrl": "https://denovi.mk/20270101.html",
  "oldDate": {
    "day": "19",
    "month": "Декември",
    "label": "19 декември (по стар стил)"
  },
  "newDate": {
    "day": "1",
    "month": "Јануари"
  },
  "notice": "Петок, Божикен пост. Строг пост.",
  "fasting": {
    "isFastDay": true,
    "label": "Без месо"
  },
  "title": "Светиот маченик Бонифатиј",
  "name": "Маченик Бонифатиј Тарсиски (290)",
  "description": "Мачеништвото за Христа од грешникот прави светител. Тоа го покажува примерот на светиот Бонифатиј. Тој најпрвин беше слуга на некоја богата и развратна жена во Рим, Аглаида, со којашто имаше нечиста и незаконска врска. Обајцата беа незнабошци. Еднаш Аглаида посака да има во куќата маченички мошти и да ги чува како амајлија што штити од зло. Затоа го прати својот слуга во Азија, за да најде и да ѝ купи мошти. Бонифатиј зеде со себе неколкумина робови и доста богатство, а при разделбата ѝ рече на својата господарка: „А ако не можам да најдам никаков маченик и ако ти го донесат моето тело, госпоѓо, пострадано за Христа, ќе го примиш ли со чест?“ Аглаида се насмеа и го нарече пијаница и грешник. Така се разделија. Кога дојде во градот Тарс, Бонифатиј виде мнозина христијани на маки: едни со отсечени нозе, други без раце, трети избодени, четврти на бесилки итн. Нему му се измени срцето, се покаја за својот грешен живот и заплака. И сред христијанските маченици возвикна: „И јас сум христијанин!“ Судијата го подложи на маки, нареди и грозно го биеја, потоа му истурија врело олово во устата и бидејќи тоа не го повреди - му ја отсекоа главата со меч. Робовите го зедоа неговото тело и го однесоа во Рим. Ангел Божји ѝ се јави на Аглаида и ѝ рече: „Прими го оној што некогаш ти беше слуга, а сега ни е брат и сослужител; тој ти е чувар на душата и заштитник на животот“. Ужасната, Аглаида излезе во пресрет, го прими телото на Бонифатиј, му изгради црква и во неа ги положи моштите на маченикот. Таа потоа се покаја, им го раздаде сиот свој имот на бедните, а самата се повлече од светот и поживеа уште петнаесет години во горко покајание. Свети Бонифатиј пострада во 290 година.",
  "celebrationReason": "Мачеништвото за Христа од грешникот прави светител. Тоа го покажува примерот на светиот Бонифатиј. Тој најпрвин беше слуга на некоја богата и развратна жена во Рим, Аглаида, со којашто имаше нечиста и незаконска врска. Обајцата беа незнабошци. Еднаш Аглаида посака да има во куќата маченички мошти и да ги чува како амајлија што штити од зло. Затоа го прати својот слуга во Азија, за да најде и да ѝ купи мошти. Бонифатиј зеде со себе неколкумина робови и доста богатство, а при разделбата ѝ рече на својата господарка: „А ако не можам да најдам никаков маченик и ако ти го донесат моето тело, госпоѓо, пострадано за Христа, ќе го примиш ли со чест?“ Аглаида се насмеа и го нарече пијаница и грешник. Така се разделија. Кога дојде во градот Тарс, Бонифатиј виде мнозина христијани на маки: едни со отсечени нозе, други без раце, трети избодени, четврти на бесилки итн. Нему му се измени срцето, се покаја за својот грешен живот и заплака. И сред христијанските маченици возвикна: „И јас сум христијанин!“ Судијата го подложи на маки, нареди и грозно го биеја, потоа му истурија врело олово во устата и бидејќи тоа не го повреди - му ја отсекоа главата со меч. Робовите го зедоа неговото тело и го однесоа во Рим. Ангел Божји ѝ се јави на Аглаида и ѝ рече: „Прими го оној што некогаш ти беше слуга, а сега ни е брат и сослужител; тој ти е чувар на душата и заштитник на животот“. Ужасната, Аглаида излезе во пресрет, го прими телото на Бонифатиј, му изгради црква и во неа ги положи моштите на маченикот. Таа потоа се покаја, им го раздаде сиот свој имот на бедните, а самата се повлече од светот и поживеа уште петнаесет години во горко покајание. Свети Бонифатиј пострада во 290 година.",
  "thumbnail": "./images/69cd8b21a19f63df-full.jpg",
  "image": "./images/69cd8b21a19f63df-full.jpg",
  "saints": [
    {
      "name": "Маченик Бонифатиј Тарсиски (290)",
      "detailUrl": "https://denovi.mk/januari/01-010.html",
      "thumbnailUrl": "https://denovi.mk/synaxarion/januari/01-010-tn.jpg"
    },
    {
      "name": "Преподобен Илија Муромец, Печерски (околу 1188)",
      "detailUrl": "https://denovi.mk/januari/01-011.html",
      "thumbnailUrl": "https://denovi.mk/synaxarion/januari/01-011-tn.jpg"
    },
    {
      "name": "• Свети Бонифатиј Милостив, епископ Ферентиски (VI)",
      "detailUrl": "https://denovi.mk/januari/01-013.html",
      "thumbnailUrl": ""
    },
    {
      "name": "• Праведна Аглаида Римска",
      "detailUrl": "",
      "thumbnailUrl": ""
    },
    {
      "name": "• Маченици Илија, Пров и Арис, египтјани (308)",
      "detailUrl": "",
      "thumbnailUrl": ""
    },
    {
      "name": "• Маченици Полиевкт и Тимотеј ѓакон (IV)",
      "detailUrl": "",
      "thumbnailUrl": ""
    },
    {
      "name": "• Свети Григориј, епископ Омиритски (околу 552)",
      "detailUrl": "https://denovi.mk/januari/01-012.html",
      "thumbnailUrl": ""
    },
    {
      "name": "• Свештеномаченик Капитон, епископ Херсонски",
      "detailUrl": "",
      "thumbnailUrl": ""
    },
    {
      "name": "• Маченици Ермил и Фока",
      "detailUrl": "",
      "thumbnailUrl": ""
    },
    {
      "name": "• Маченици Евтих и Тесалоника и со нив 200 мажи и 70 жени",
      "detailUrl": "",
      "thumbnailUrl": ""
    }
  ],
  "attribution": "Content and images sourced from denovi.mk"
}