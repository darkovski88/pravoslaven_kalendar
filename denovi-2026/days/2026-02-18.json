{
  "id": "denovi-2026-02-18",
  "date": "2026-02-18",
  "sourceUrl": "https://denovi.mk/20260218.html",
  "oldDate": {
    "day": "5",
    "month": "Февруари",
    "label": "5 февруари (по стар стил)"
  },
  "newDate": {
    "day": "18",
    "month": "Февруари"
  },
  "notice": "Среда. Без месо.",
  "fasting": {
    "isFastDay": true,
    "label": "Без месо"
  },
  "title": "Светата маченичка Агатија",
  "name": "Маченичка Агатија (251)",
  "description": "Оваа славна девица и маченичка за Христа има потекло од сицилијанскиот град Палермо, од благородни и имотни родители. Кога царот Декиј подигна гонење на христијаните, света Агатија беше фатена и изведена пред судијата Квинтијан. Тој кога ја виде прекрасна на лице, посака да ја има за жена. Но штом ѝ предложи, Агатија му одговори дека таа е невеста Христова и дека не може да го изневери својот вереник. Судијата ја подложи на тешки маки. Ја биеја, ја исмеваа врзана за едно дрво и ја тепаа до крв. Потоа Квинтијан повторно ја посоветува да се одрече од Христа и да ги избегне натамошните маки, но на ова невестата Христова му одговори: „Овие маки се многу корисни за мене. Како што пченицата не може да влезе во амбарот пред да се очисти од плевата така ни мојата душа не може да влезе во Рајот ако најнапред телото не е скрушено со маки“. Тогаш мачителот нареди и ѝ ги отсекоа градите, па потоа ја фрлија во затвор. Во затворот ѝ се јави апостолот Петар и ѝ го врати целото здравје на телото. Повторно ја изведоа на мачење и повторно ја фрлија во затвор, каде што Му ја предаде својата душа на Бога, во 251 година, во градот Катана, а во времето на царот Декиј. После смртта на Агатија нејзиниот мачител Квинтијан појде да го приграби нејзиниот имот, но по патот се разбеснеа коњите што ги јаваа тој и војниците, па сиот го изгризаа по лицето, го фрлија на земја и го изгазија со нозете до смрт. Толку брзо го стигна казната од Бога за дивото злосторство над светата Агатија.",
  "celebrationReason": "Оваа славна девица и маченичка за Христа има потекло од сицилијанскиот град Палермо, од благородни и имотни родители. Кога царот Декиј подигна гонење на христијаните, света Агатија беше фатена и изведена пред судијата Квинтијан. Тој кога ја виде прекрасна на лице, посака да ја има за жена. Но штом ѝ предложи, Агатија му одговори дека таа е невеста Христова и дека не може да го изневери својот вереник. Судијата ја подложи на тешки маки. Ја биеја, ја исмеваа врзана за едно дрво и ја тепаа до крв. Потоа Квинтијан повторно ја посоветува да се одрече од Христа и да ги избегне натамошните маки, но на ова невестата Христова му одговори: „Овие маки се многу корисни за мене. Како што пченицата не може да влезе во амбарот пред да се очисти од плевата така ни мојата душа не може да влезе во Рајот ако најнапред телото не е скрушено со маки“. Тогаш мачителот нареди и ѝ ги отсекоа градите, па потоа ја фрлија во затвор. Во затворот ѝ се јави апостолот Петар и ѝ го врати целото здравје на телото. Повторно ја изведоа на мачење и повторно ја фрлија во затвор, каде што Му ја предаде својата душа на Бога, во 251 година, во градот Катана, а во времето на царот Декиј. После смртта на Агатија нејзиниот мачител Квинтијан појде да го приграби нејзиниот имот, но по патот се разбеснеа коњите што ги јаваа тој и војниците, па сиот го изгризаа по лицето, го фрлија на земја и го изгазија со нозете до смрт. Толку брзо го стигна казната од Бога за дивото злосторство над светата Агатија.",
  "thumbnail": "./images/2026-02-18-thumb.jpg",
  "image": "./images/2026-02-18-full.jpg",
  "saints": [
    {
      "name": "Маченичка Агатија (251)",
      "detailUrl": "https://denovi.mk/fevruari/18-020.html",
      "thumbnailUrl": "https://denovi.mk/synaxarion/fevruari/18-020-tn.jpg"
    },
    {
      "name": "• Маченичка Теодулија и мачениците Еладиј, Макариј и Евагриј (околу 304)",
      "detailUrl": "https://denovi.mk/fevruari/18-021.html",
      "thumbnailUrl": ""
    },
    {
      "name": "• Свети Полиевкт, патријарх Константинополски (970)",
      "detailUrl": "https://denovi.mk/fevruari/18-022.html",
      "thumbnailUrl": ""
    },
    {
      "name": "• Свети Теодосиј, архиепископ Черниговски (1696)",
      "detailUrl": "",
      "thumbnailUrl": ""
    },
    {
      "name": "• Новомаченик Антониј Атински",
      "detailUrl": "",
      "thumbnailUrl": ""
    },
    {
      "name": "• Новомаченици Агатија Белоруска (1938), схимонах Евгениј (1939) и праведен Парамон (1941) (Русија)",
      "detailUrl": "",
      "thumbnailUrl": ""
    }
  ],
  "attribution": "Content and images sourced from denovi.mk"
}