{
  "id": "denovi-2026-01-10",
  "date": "2026-01-10",
  "sourceUrl": "https://denovi.mk/20260110.html",
  "oldDate": {
    "day": "28",
    "month": "Декември",
    "label": "28 декември (по стар стил)"
  },
  "newDate": {
    "day": "10",
    "month": "Јануари"
  },
  "notice": "Сабота. Не се пости.",
  "fasting": {
    "isFastDay": false,
    "label": "Без месо"
  },
  "title": "Светите Дваесет илјади никомидиски маченици",
  "name": "20.000 маченици во Никомидија во црква запалени (302)",
  "description": "Во времето на свирепиот цар Максимијан Херкул, христијанската вера во Никомидија цутеше и се умножуваше секојдневно. Еднаш царот, бавејќи се со тој град, дозна за христијанското мноштво и за напредокот на Христовата Црква, па многу се огорчи и смисли план како да ги погуби сите. Тогаш се приближи празникот на Христовото Рождество, а царот дозна дека тој ден сите христијани ќе се соберат во црквата, па нареди на денот на празникот црквата да се опколи со војска и да биде запалена. Откако се собраа христијаните по полноќ и откако торжествено го започнаа својот Божествен празник, војниците ја опкружија црквата не пуштајќи никого надвор, а царски пратеник влезе во црквата и им ја објави царската заповед: или веднаш да им принесат жртва на идолите или да бидат изгорени сите. Тогаш со божествена ревност се распали архиѓаконот и почна да го потсетува христијанското собрание на тројцата младенци во печката Вавилонска. „Погледнете, браќа, кон жртвеникот на Господовиот олтар и разберете дека на него сега за нас се жртвуваше нашиот Господ Кој е вистински Бог; зарем ние да не ги положиме за Него нашите души на ова свето место?“ Народот ревнуваше да умре за Христа, а сите огласени се крстија и се миропомазаа. Тогаш војниците ја потпалија црквата од сите страни, а христијаните, на број дваесет илјади, изгореа во пламенот воспевајќи ја славата на Бога. Пет дена по ова, црквата гореше, а од неа се креваше чад со неопислив опоен мирис и на она место се покажуваше необична златозарна светлина. Така славно завршија многубројни мажи и жени, девојки и деца, примија венец на вечна слава во Царството Господово. Пострадаа и се прославија во 302 година.",
  "celebrationReason": "Во времето на свирепиот цар Максимијан Херкул, христијанската вера во Никомидија цутеше и се умножуваше секојдневно. Еднаш царот, бавејќи се со тој град, дозна за христијанското мноштво и за напредокот на Христовата Црква, па многу се огорчи и смисли план како да ги погуби сите. Тогаш се приближи празникот на Христовото Рождество, а царот дозна дека тој ден сите христијани ќе се соберат во црквата, па нареди на денот на празникот црквата да се опколи со војска и да биде запалена. Откако се собраа христијаните по полноќ и откако торжествено го започнаа својот Божествен празник, војниците ја опкружија црквата не пуштајќи никого надвор, а царски пратеник влезе во црквата и им ја објави царската заповед: или веднаш да им принесат жртва на идолите или да бидат изгорени сите. Тогаш со божествена ревност се распали архиѓаконот и почна да го потсетува христијанското собрание на тројцата младенци во печката Вавилонска. „Погледнете, браќа, кон жртвеникот на Господовиот олтар и разберете дека на него сега за нас се жртвуваше нашиот Господ Кој е вистински Бог; зарем ние да не ги положиме за Него нашите души на ова свето место?“ Народот ревнуваше да умре за Христа, а сите огласени се крстија и се миропомазаа. Тогаш војниците ја потпалија црквата од сите страни, а христијаните, на број дваесет илјади, изгореа во пламенот воспевајќи ја славата на Бога. Пет дена по ова, црквата гореше, а од неа се креваше чад со неопислив опоен мирис и на она место се покажуваше необична златозарна светлина. Така славно завршија многубројни мажи и жени, девојки и деца, примија венец на вечна слава во Царството Господово. Пострадаа и се прославија во 302 година.",
  "thumbnail": "./images/2026-01-10-thumb.jpg",
  "image": "./images/2026-01-10-full.jpg",
  "saints": [
    {
      "name": "20.000 маченици во Никомидија во црква запалени (302)",
      "detailUrl": "https://denovi.mk/januari/10-010.html",
      "thumbnailUrl": "https://denovi.mk/synaxarion/januari/10-010-tn.jpg"
    },
    {
      "name": "• Маченичка Домна Никомидиска и со неа Гликериј презвитер, Зинон, Теофил ѓакон, Доротеј, Мардониј, Мигдониј ѓакон, Индис, Горгониј, Петар, Ефтимиј, маченички Агатија, Теофила и други (302)",
      "detailUrl": "https://denovi.mk/januari/10-013.html",
      "thumbnailUrl": ""
    },
    {
      "name": "• Апостол од 70-те Никанор ѓакон (34)",
      "detailUrl": "",
      "thumbnailUrl": ""
    },
    {
      "name": "• Преподобен Симон Мироточив, Атонски, бугарин (1257)",
      "detailUrl": "https://denovi.mk/januari/10-011.html",
      "thumbnailUrl": ""
    },
    {
      "name": "• Преподобен Игнатиј Ломски, Јарославски (1591)",
      "detailUrl": "",
      "thumbnailUrl": ""
    },
    {
      "name": "• Новосвештеномаченик Никодим (Кононов), епископ Белгородски (1918)",
      "detailUrl": "",
      "thumbnailUrl": ""
    },
    {
      "name": "• Преподобен Вавила Тарски во Киликија",
      "detailUrl": "",
      "thumbnailUrl": ""
    }
  ],
  "attribution": "Content and images sourced from denovi.mk"
}