{
  "id": "denovi-2028-12-23",
  "date": "2028-12-23",
  "sourceUrl": "https://denovi.mk/20281223.html",
  "oldDate": {
    "day": "10",
    "month": "Декември",
    "label": "10 декември (по стар стил)"
  },
  "newDate": {
    "day": "23",
    "month": "Декември"
  },
  "notice": "Сабота, Божикен пост. Риба.",
  "fasting": {
    "isFastDay": true,
    "label": "Без месо"
  },
  "title": "Светите маченици Мина, Ермоген и Евграф",
  "name": "Маченици Мина, Ермоген и Евграф (околу 313)",
  "description": "Мина и Ермоген беа родум атињани. Обајцата живееја во Цариград, во голема чест кај царот и кај народот. Мина беше познат по неговата голема ученост и красноречивост и однадвор се држеше како незнабожец, но во срцето беше христијанин. Ермоген беше цариградски епарх и се држеше за незнабоштвото и однадвор и однатре, иако беше милосрден и вршеше многубројни добри дела. Кога пламна некоја расправија меѓу христијаните и незнабошците во Александрија, царот Максимин го испрати Мина да го стивне метежот и да ги истреби христијаните од тој град. Мина отиде и воспостави мир, но се објави себеси како христијанин и мнозина незнабошци ги обрати во вистинската вера со силен збор и многубројни чуда. Кога слушна за ова царот го испрати Ермоген за да го казни Мина и да го задуши христијанството. Ермоген го изведе Мина на суд, му ги отсече стапалата и јазикот, му ги избоде очите, па го фрли во затвор. Во затворот на Мина му се јави Самиот Господ Исус, го исцели и го утеши Својот страдалец. Кога го виде Мина чудесно исцелен, Ермоген се крсти и почна на големо да ја проповеда Христовата вера. Го поставија и за епископ на Александрија. Тогаш разјарениот Максимин самиот отиде во Александрија и ги подложи Мина и Ермоген на големи маки, коишто тие, помагани од Божествената благодат, храбро ги издржаа. Гледајќи ја храброста на овие Христови војници и Божјите чуда што се извршија над нив, пред судилиштето се јави и Евграф, секретар и пријател на Мина, извикувајќи кон царот: „И јас сум христијанин!“ Царот збесна, го исука мечот и го уби Евграф. По ова овој нечестив цар нареди да ги убијат со меч и Мина и Ермоген. Нивните свети мошти ги фрлија во морето, но тие на чудесен начин допловија во Цариград, каде што епископот, на кого му се јавија во сон, свечено ги дочека и ги погреба.",
  "celebrationReason": "Мина и Ермоген беа родум атињани. Обајцата живееја во Цариград, во голема чест кај царот и кај народот. Мина беше познат по неговата голема ученост и красноречивост и однадвор се држеше како незнабожец, но во срцето беше христијанин. Ермоген беше цариградски епарх и се држеше за незнабоштвото и однадвор и однатре, иако беше милосрден и вршеше многубројни добри дела. Кога пламна некоја расправија меѓу христијаните и незнабошците во Александрија, царот Максимин го испрати Мина да го стивне метежот и да ги истреби христијаните од тој град. Мина отиде и воспостави мир, но се објави себеси како христијанин и мнозина незнабошци ги обрати во вистинската вера со силен збор и многубројни чуда. Кога слушна за ова царот го испрати Ермоген за да го казни Мина и да го задуши христијанството. Ермоген го изведе Мина на суд, му ги отсече стапалата и јазикот, му ги избоде очите, па го фрли во затвор. Во затворот на Мина му се јави Самиот Господ Исус, го исцели и го утеши Својот страдалец. Кога го виде Мина чудесно исцелен, Ермоген се крсти и почна на големо да ја проповеда Христовата вера. Го поставија и за епископ на Александрија. Тогаш разјарениот Максимин самиот отиде во Александрија и ги подложи Мина и Ермоген на големи маки, коишто тие, помагани од Божествената благодат, храбро ги издржаа. Гледајќи ја храброста на овие Христови војници и Божјите чуда што се извршија над нив, пред судилиштето се јави и Евграф, секретар и пријател на Мина, извикувајќи кон царот: „И јас сум христијанин!“ Царот збесна, го исука мечот и го уби Евграф. По ова овој нечестив цар нареди да ги убијат со меч и Мина и Ермоген. Нивните свети мошти ги фрлија во морето, но тие на чудесен начин допловија во Цариград, каде што епископот, на кого му се јавија во сон, свечено ги дочека и ги погреба.",
  "thumbnail": "./images/84379dfafb133ec2-full.jpg",
  "image": "./images/84379dfafb133ec2-full.jpg",
  "saints": [
    {
      "name": "Маченици Мина, Ермоген и Евграф (околу 313)",
      "detailUrl": "https://denovi.mk/dekemvri/23-120.html",
      "thumbnailUrl": "https://denovi.mk/synaxarion/dekemvri/23-120-tn.jpg"
    },
    {
      "name": "Преподобен Тома Витински (IX)",
      "detailUrl": "https://denovi.mk/dekemvri/23-121.html",
      "thumbnailUrl": "https://denovi.mk/synaxarion/dekemvri/23-121-tn.jpg"
    },
    {
      "name": "• Маченик Гемел Пафлагоњанин (околу 361)",
      "detailUrl": "https://denovi.mk/dekemvri/23-123.html",
      "thumbnailUrl": ""
    },
    {
      "name": "• Свети Јоасаф, епископ Белгородски (1754)",
      "detailUrl": "",
      "thumbnailUrl": ""
    },
    {
      "name": "• Блажен Јован, цар Српски (1503) и неговите родители: блажен Стефан (1446) и блажена Ангелина Бранковиќ",
      "detailUrl": "https://denovi.mk/dekemvri/23-122.html",
      "thumbnailUrl": ""
    }
  ],
  "attribution": "Content and images sourced from denovi.mk"
}