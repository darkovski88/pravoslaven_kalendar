{
  "id": "denovi-2028-11-05",
  "date": "2028-11-05",
  "sourceUrl": "https://denovi.mk/20281105.html",
  "oldDate": {
    "day": "23",
    "month": "Октомври",
    "label": "23 октомври (по стар стил)"
  },
  "newDate": {
    "day": "5",
    "month": "Ноември"
  },
  "notice": "Недела. Не се пости.",
  "fasting": {
    "isFastDay": false,
    "label": "Без месо"
  },
  "title": "Свети апостол Јаков, брат Господов",
  "name": "Апостол Јаков, брат Господов по плот (околу 63)",
  "description": "Се нарекува брат Господов затоа што му беше син на праведниот Јосиф, свршеникот на Пресвета Богородица. Кога праведниот Јосиф беше на умирање, па сакаше да Му остави еден дел и на Господ Исус, синот на Пресветата Дева Марија, сите браќа се спротивставија на ова, не сметајќи Го Исус за свој брат. Јаков многу Го љубеше Исуса и изјави дека тој ќе го подели својот дел со Него. И затоа се нарекува брат Господов. Од самиот почеток Му беше приврзан на Господ Исус. Според преданието тој и во Египет одеше со Пресветата Дева и со Јосиф, кога Ирод бараше да Го убие новородениот Цар. Штом ја чу Христовата наука, Јаков почна да живее според неа. За него се вели дека целиот живот не јадел маст ниту зејтин, туку дека живеел само на леб и вода. Беше девственик до крајот на животот. Многу бдееше ноќе и Му се молеше на Бога. Господ го вброи во Своите Седумдесет апостоли. По воскресението на Господ Исус, Он нему му се јави посебно, како што сведочи светиот апостол Павле (1 Кор. 15). Беше епископ во Ерусалим триесет години и ревносно управуваше со Божјата Црква. По указ на Господа, ја состави првата Литургија, којашто за подоцните христијани беше премногу долга, па затоа ја скратуваа прво свети Василиј Велики, па потоа и свети Јован Златоуст. Многумина Евреи и Елини свети Јаков ги обрати во верата Христова. И самите неверни Евреи ѝ се восхитуваа на неговата праведност и го нарекуваа Јаков Праведниот. Но, кога дојде за првосвештеник Анан, тој со другите еврејски старешини намисли да го убие Јаков, со оглед дека е проповедник Христов. Еднаш на празникот Пасха, кога многу народ се беше собрал во Ерусалим, му рекоа старешините да се качи на покривот од храмот и оттаму да говори против Христа. Свети Јаков се качи и почна да му зборува на народот за Христа како за Син Божји и вистински Месија, за Неговото воскресение и за Неговата вечна слава на небесата. Разјарени свештениците и старешините го турнаа од покривот и тој падна и се повреди многу, но сè уште беше жив. Тогаш притрча еден од евреите и го удри по главата толку силно, што му го истури мозокот. И така сврши со маченичка смрт овој преславен Христов апостол и се пресели во царството на својот Господ. Јаков имаше шеесет и три години кога пострада за Христа.",
  "celebrationReason": "Се нарекува брат Господов затоа што му беше син на праведниот Јосиф, свршеникот на Пресвета Богородица. Кога праведниот Јосиф беше на умирање, па сакаше да Му остави еден дел и на Господ Исус, синот на Пресветата Дева Марија, сите браќа се спротивставија на ова, не сметајќи Го Исус за свој брат. Јаков многу Го љубеше Исуса и изјави дека тој ќе го подели својот дел со Него. И затоа се нарекува брат Господов. Од самиот почеток Му беше приврзан на Господ Исус. Според преданието тој и во Египет одеше со Пресветата Дева и со Јосиф, кога Ирод бараше да Го убие новородениот Цар. Штом ја чу Христовата наука, Јаков почна да живее според неа. За него се вели дека целиот живот не јадел маст ниту зејтин, туку дека живеел само на леб и вода. Беше девственик до крајот на животот. Многу бдееше ноќе и Му се молеше на Бога. Господ го вброи во Своите Седумдесет апостоли. По воскресението на Господ Исус, Он нему му се јави посебно, како што сведочи светиот апостол Павле (1 Кор. 15). Беше епископ во Ерусалим триесет години и ревносно управуваше со Божјата Црква. По указ на Господа, ја состави првата Литургија, којашто за подоцните христијани беше премногу долга, па затоа ја скратуваа прво свети Василиј Велики, па потоа и свети Јован Златоуст. Многумина Евреи и Елини свети Јаков ги обрати во верата Христова. И самите неверни Евреи ѝ се восхитуваа на неговата праведност и го нарекуваа Јаков Праведниот. Но, кога дојде за првосвештеник Анан, тој со другите еврејски старешини намисли да го убие Јаков, со оглед дека е проповедник Христов. Еднаш на празникот Пасха, кога многу народ се беше собрал во Ерусалим, му рекоа старешините да се качи на покривот од храмот и оттаму да говори против Христа. Свети Јаков се качи и почна да му зборува на народот за Христа како за Син Божји и вистински Месија, за Неговото воскресение и за Неговата вечна слава на небесата. Разјарени свештениците и старешините го турнаа од покривот и тој падна и се повреди многу, но сè уште беше жив. Тогаш притрча еден од евреите и го удри по главата толку силно, што му го истури мозокот. И така сврши со маченичка смрт овој преславен Христов апостол и се пресели во царството на својот Господ. Јаков имаше шеесет и три години кога пострада за Христа.",
  "thumbnail": "./images/c335e142abdf19cb-full.jpg",
  "image": "./images/c335e142abdf19cb-full.jpg",
  "saints": [
    {
      "name": "Апостол Јаков, брат Господов по плот (околу 63)",
      "detailUrl": "https://denovi.mk/noemvri/05-110.html",
      "thumbnailUrl": "https://denovi.mk/synaxarion/noemvri/05-110-tn.jpg"
    },
    {
      "name": "Преподобен Елисеј Лавришевски (околу 1250)",
      "detailUrl": "https://denovi.mk/noemvri/05-112.html",
      "thumbnailUrl": "https://denovi.mk/synaxarion/noemvri/05-112-tn.jpg"
    },
    {
      "name": "• Свети Игнатиј, патријарх Константинополски (877-878)",
      "detailUrl": "https://denovi.mk/noemvri/05-111.html",
      "thumbnailUrl": ""
    },
    {
      "name": "• Преподобен Никифор Константинополски",
      "detailUrl": "",
      "thumbnailUrl": ""
    },
    {
      "name": "• Блажен Јаков Боровицки, Новгородски чудотворец (пренос на моштите) (околу 1540)",
      "detailUrl": "https://denovi.mk/noemvri/05-113.html",
      "thumbnailUrl": ""
    },
    {
      "name": "• Преподобен Петрониј, ученик на преподобниот Пахомиј Велики",
      "detailUrl": "",
      "thumbnailUrl": ""
    },
    {
      "name": "• Преподобна Ода Амејска",
      "detailUrl": "",
      "thumbnailUrl": ""
    }
  ],
  "attribution": "Content and images sourced from denovi.mk"
}